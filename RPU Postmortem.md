### Не використовувати роль `@everyone` для івентових нотифікацій
Краще зробити роль `@visitor`, давати її всім, хто не є частиною організаторів (мастера ігор теж є частиною оргів). Всі оголошення про подіі і розклад робити з тегом `@visitor`. 
>[!note]
>У майстрів, стрімерів, модераторів і без того багато повідомлень в діскорді, якщо там є ще купа нотифікацій, які їм не потрібні (а їм не потрібні оголошення що зараз почнеться чийсь стрім, чи що тут є ще якийсь стенд), то вони легко можуть пропустити щось справді важливе

### Починати нотифікувати всіх потенційних гостей якомога раніше
У людей є своє життя, свої плани. Івент, про який вони ніколи не чули буде в них з низьким пріорітетом, якщо будуть інші плани, тому треба дати їм можливість запланувати це заздалегідь.

### Всім запрошеним гостям треба одразу давати лінк, де можна побачити їх виступ
Щоб вони його розповсюдили на своїх платформах
> [!note]
> Доктор Меган запостила у себе в твіттері що буде виступати, але не подала лінк де дивитись, тому людям, які побачили твіт, було незрозуміло куди йти і що робити

### Для майстрів має бути документ, в якому є відповіді на головні питання щодо івенту
З цього документу має бути зрозуміло що і як майстри мають робити, що робити в найбільш розповсюджених випадках і до кого звертатись якщо є проблеми або щось незрозуміло (конкретні люди, або конкретний чат)

### Кожен член команди має знати за що він відповідає
Люди мають знати що є зоною їх відповідальності (і мають на це погодитись), знати хто ще з ними займається тим самим, щоб розуміти хто може підхопити їх роботу, коли вони недоступні, або з ким треба синхронізувати роботу.
> [!note]
> Якщо за щось відповідають всі (хто візьме), то фактично за це не відповідає ніхто. Кожен буде думати що цим займеться хтось інший

### Список людей і за що вони відповідають має бути доступний всім організаторам
Щоб знати до кого звертатись по допомогу

### Всі матеріали мають лежати в одному спільнодоступному місці
Спільний ГуглДрайв, Дропбокс, вотевер. Всі мають знати що де лежить, якщо приходять нові матеріали, вони мають опинятись у відповідних очікуваних місцях в цьому місці.
> [!note]
> Дуже незручно бігати по чатах щоб знайти хто де що кидав і яка версія є фінальною. Набагато зручніше прийти у відповідне місце і взяти всі актуальні матеріали звідти. І не шукати по всьому диску може хтось щось поклав не в ту папку


### Вся інформація має лежати (бажано стурктуровано) в одному спільнодоступному місці
Це може бути один документ або кілька, але має бути зрозуміло де шукати яку інформацію. Контакти гостей, мастерів, розклад, список ігор, etc. Якщо щось змінюється (софт для дзвінку, кількість гостей, розклад ігор), це має бути відображено в документі. Люди не мають шукати по своїх чатах хто і де їм що написав і не перепитувати раптом щось змінилось.

### Мають бути люди, які приймають рішення щодо загального вигляду івентів
Щось може змінитись, бути неможливим до виконання і треба буде вирішувати чи відміняти якусь частину івенту, чи змінювати її час, або може провести щось інакше. Мають бути заздалегідь визначені люди, які можуть прийняти такі рішення. Писати в загальний чат з надією що хтось це вирішить дохлий номер — всі будуть думати що вирішить хтось інший.

### На стрімі для гостей і хостів має бути бріфінг
Це скоріш для хостів, бо на них трохи більше відповідальності, але деякі гості теж будуть зацікавлені
Хости мають знати скільки в них часу, як вони дізнаються що час закінчується, куди дивитись щоб побачити питання з чату і які взагалі правила та регламент

### Хости, які не є практикуючими інтерв'юверами чи ведучими, мають підготуватись
Треба підготувати список запитань до гостя. Якщо гостя немає, то список тем чи поінтів, про які говорити. Дуже добре підготувати прям цілі речення і просто зачитувати їх в камеру

### Щоб в діскордових стендах була двіжуха, хтось має її влаштувати
І проконтролювати власників стендів щоб все було відповідно. На стенді з покраскою мінєк були просто фотки мінєк. Я так і не зрозумів чи там щось продається, чи хтось просто хвалиться як він може
Тут теж мають бути відповідальні за стенди, які все перевірять і потім будуть заманювати туди людей і влаштовувати активність

### Має бути один поштовий аккаунт івента, на який заводяться всі інші потрібні аккаунти
Щоб ніхто не заводив аккаунти на себе і потім шукати хто до чого має доступ. І щоб після кінця івенту матеріали не зникли разом з людиною, яка пішла і забула кредси
